---
layout: post
category: cairn2eretica
---

2025-11-16

- Biagio – il barbiere-chirurgo
- Briaren – il domatore di bestie (uccelli)
- Bren — il tagliaborse
- Bicio — il domatore di bestie (serpenti)

## Log

Molo di Vistrovsk.

La compagnia aspetta la nave del professor Zvaldov. Ingaggiati dall'Università devono scortare il professore e la sua scoperta—un Olio migliorato—fino al laboratorio universitario.
Mentre la nave si sta avvicinando notano del fumo che si leva da essa e poco dopo cose che cadono in mare.
Il professore è in pericolo. La pagnotta va guadagnata, devono salvarlo.

Trovano una barchetta a remi e si dirigono verso la nave.
Mentre si avvicinano vedono casse e altra merce galleggiare verso di loro e poi qualche corpo circondato da chiazze rosse.

Arrivati alla nave si guardano in giro per capire come salire.
Usano dei solchi profondi nella carena e dopo un primo tentativo non proprio brillante usano i remi come appoggio.

Arrivati sul ponte salvano una marinaia della ciurma da due Uomini Pesce.
La stavano pungolando con le spade, lei ormai quasi resa incoscente dal dolore.

Camminano attraverso quello che sembra un labirinto di container, casse e bauli dirigendosi verso poppa. Il fumo sembra salire da lì.
Notano che ci sono sempre più segni di lotta e violenza attorno a loro.

Arrivati a poppa salgono dove c'è il timone, trovando quello che sembra essere il capitano, morto. Attorno lui ci sono ben quattro Uomini Pesce morti. Ha venduto cara la pelle.

Scendono sotto coperta e trovano un marinaio che sta venendo intrappolato da due Uomini Pesce che si sono appena liberati da delle reti da pesca. Dopo aver ucciso il primo Uomo Pesce gli altri scappano verso l'interno della nave.
Il marinaio è Finch. Ha un e v i d e n t e amore per gli alcolici, è simpatico e disponibile—per quello che riesce.

Proseguendo si ritrovano in una stanza pericolante, con alcuni punti sensibili che se toccati avrebbero fatto crollare tutto.
Evitano i punti stando sui lati della stanza. Una volta usciti il soffitto crolla, si vede il cielo azzurro.

Le cabine.

Andando in quelle della ciurma trovano il vicecapitano e i suoi fedeli nascosti in delle casse.
Non il più coraggioso fra i non coraggiosi. Da la _chiave del capitano_ alla compagnia.

Nella cabina passeggeri ci sono due Uomini Pesce che complottano. Appena notano i personaggi si lanciano all'attacco urlano maledizioni verso gli umani. Gli Uomini Pesce vengono intrappolati dalla compagnia creando un fuoco fra loro e la porta, poi la chiudono a chiave.

Il lungo corridoio li conduce alla sala da pranzo, molto grande con lunghi tavoli.
Qui trovano 10 Uomini Pesce che stanno accerchiando dei marinai. Dopo una lotta quasi mortale riescono ad uccidere la maggior parte degli Uomini Pesce e il resto batte in ritirata, invocando l'aiuto del loro capo.

Trovano molto alcol, bottiglie e stoffa. Li usano per costruire delle molotov improvvisate.
Uno dei marinai salvati viene convinto a seguire la compagnia, diventando il loro fan numero uno.

Poco dopo il capo degli Uomini Pesce e tre suoi subordinati irrompono nella sala.
La compagnia lancia un sacco di molotov che sciolgono i gregari Uomini Pesce.
Il capo sopravvive, passa fra le fiamme e con un salto raggiunge la compagnia, però non essendo molto agile si inciampa nel tavolo usato come barriera. Viene circondato dai giocatori e colpito a morte. Bicio gli trova addosso un libro che sembra molto prezioso e usato ("Paesaggi Sottomarini").

Passano per la cucina, invasa dal fumo e da un mare di cipolle ed usano la chiave del capitano per entrare nel suo studio.
Nello studio trovano il professore. Si era nascosto in un armadio di metallo e chi è rimasto intrappolato dentro. È stata usata violenza per liberarlo.

Il professore conduce la compagnia verso il caveau della nave, dove si trova il barile di Olio migliorato.
Dopo essersi presi qualche reliquia e degli oggetti di valore—fra cui una collana misteriosa—arrivano al davanti all'entrata nascosta del caveau.
Capiscono come si apre e una volta entrati capiscono che l'Olio è al limite dello stress, sta per esplodere.

Il professore ristabilizza il composto evitando di far saltare tutti in aria.

Scortano il professore al molo senza problemi e vengono accolti da una scorta armata fino ai denti.

**Questioni in sospeso**

- Chi è questa scorta armata che stava aspettando la compagnia?
- La collana misteriosa che segreti nasconde?
- Il libro del capo degli Uomini Pesce perchè sembra prezioso?
- Perchè gli Uomini Pesce hanno attaccato la nave?

**Missione compiuta**

- ✅ Professore salvato
- ✅ Olio migliorato

**Ricompensa**

- 500 MO
- `+` 500 MO extra per il lavoro extra
